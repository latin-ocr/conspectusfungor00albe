IV

due evolvendo, terram nostram fungos novos,
vel a viris certe clariss. modo laudatis non·
dum descriptos, haud paucos alere edocti fui·
mus. Quos postquam centuriam excedere, va·
rietatumque simul novarum et observationum,
quae ad species olim notas amplius illustran-
das facere videbantur, copiam in dies augeri
vidimus, inventa jam nostra in publicum pro-
ferendo laborem nec scientiae inutilem nec
fautoribus ejus ingratum suscepturos nos ra·
ti, toto animo ad opus accingi coepimus: ea
simul spe fulti, fore, ut Flora germanica,
mycologis pluribus exemplum nostrum secu-
tis, uberiore paullatim fungorum indigeno-
rum notitia ditaretur; quorum plurimos altis
hactenus tenebris obrutos delitescere nemo
prorsus rei peritus dubitaturus est.

Quod quo faciliore prosperioreque eventu
successoribus nostris, Lusatis aeque ac reli-
quae Germaniae incolis, cederet, non tantum
in singulorum fungorum enumeratione cura·
tius temporum natalium locorumque vel na-
turalium vel individualium (in Hymenothe-
ciis praesertim, domicilium fixius servanti-
bus) indicium necessarium duximus —--verum
et nonnulla ad universam regionis nostrae

topographiam mycologicam spectantia comme-

